0
00:00:27,140 --> 00:00:30,120
Xardas: Rozdział 4.

1
00:00:30,150 --> 00:00:54,030
Reinhard: Witajcie w podcaście remake’u Gothic 1. Pozwólcie, że przedstawię się naszym nowym słuchaczom: nazywam się Reinhard Pollice, jestem założycielem i dyrektorem studia Alkimia Interactive. Właśnie czekam na naszego kompozytora, Kaia Rosenkranza. Jestem w zamku w Starym Obozie i Kai powinien tu przybyć lada chwila… Tymczasem chciałem na wstępie podziękować wszystkim naszym słuchaczom.

2
00:00:54,060 --> 00:01:06,240
Reinhard: Sami lubimy po godzinach spacerować po kolonii i rozmawiać o tworzeniu remake’u Gothic 1 i bardzo nam miło, że podobają się wam te pogadanki. Dziękuję, że nas słuchacie.

3
00:01:06,280 --> 00:01:09,290
Kai: Uch! Już jestem! Przepraszam za spóźnienie.

4
00:01:10,010 --> 00:01:13,090
Reinhard: Nie ma sprawy. Dopiero zaczęliśmy.

5
00:01:13,110 --> 00:01:19,020
Kai: Thorus nie chciał mnie wpuścić do zamku. Musiałem go przekonać, że naprawdę jestem kompozytorem muzyki do remake’u.

6
00:01:19,050 --> 00:01:22,090
Reinhard: O rety. Jak to zrobiłeś?

7
00:01:22,120 --> 00:01:28,090
Kai: Powiem tylko, że i tak nie potrzebowałem do tego 1000 bryłek rudy. Dobrze, że nie muszę nosić ich ze sobą cały dzień.

8
00:01:28,120 --> 00:01:37,100
Reinhard: Ha! Traktuje swoją pracę naprawdę serio. Dani, chodź no tu. Właśnie przyszedł.

9
00:01:37,130 --> 00:01:38,260
Dani: Czołem. Co słychać?

10
00:01:38,290 --> 00:01:41,120
Reinhard: Witamy w podcaście, Dani. (Kai: Cześć.)

11
00:01:41,180 --> 00:01:44,010
Dani: Hej, Kai. Czy ty naprawdę spędziłeś noc na podgrodziu Starego Obozu?

12
00:01:44,030 --> 00:01:47,280
Kai: Tak. To jak spełnienie marzeń. Zawsze chciałem tu obozować.

13
00:01:48,000 --> 00:01:50,280
Dani: A w której chacie nocowałeś?

14
00:01:51,000 --> 00:01:56,000
Kai: Miałem zaklepaną chatkę tuż obok areny, ale Wrzód za bardzo mi się naprzykrzał.

15
00:01:56,050 --> 00:02:02,270
Reinhard: Dobra, to nie będę pytał, czy udało ci się odpocząć, czy zamęczał cię pytaniami.

16
00:02:03,000 --> 00:02:07,080
Kai: Nie, nie bardzo. A, czy już cię przedstawialiśmy słuchaczom?

17
00:02:07,100 --> 00:02:08,180
Dani: Mnie? Jeszcze nie.

18
00:02:08,200 --> 00:02:14,230
Reinhard: Dobra! Więc to jest Daniel Candil, nasz dyrektor artystyczny. Dzięki, że do nas dołączyłeś w tym odcinku.

19
00:02:14,250 --> 00:02:16,070
Dani: Cała przyjemność po mojej stronie.

20
00:02:16,090 --> 00:02:24,240
Reinhard: To chodźmy na wieżę. Czy jest lepsze miejsce na rozmowę o wizualnej stronie Gothica, gdzie będziemy mieli wspaniały widok na cały świat gry?

21
00:02:24,270 --> 00:02:26,200
Dani: O tak, brzmi świetnie.

22
00:02:30,000 --> 00:02:32,040
Kai: Czym dokładnie zajmuje się dyrektor artystyczny?

23
00:02:32,060 --> 00:03:05,140
Dani: Dobre pytanie. Generalnie można powiedzieć, że dyrektor artystyczny jest siłą napędową odpowiedzialną za estetykę gry. Ale oprócz tego jego praca obejmuje opracowywanie spójnej wizji artystycznej. W naszym przypadku pracuję z niesamowitym zespołem artystów, nadzoruję kierunek artystyczny gry i dbam, by wszystkie aspekty wizualne, od postaci i lokacji po środowisko, kolory, oświetlenie czy nawet interfejs użytkownika…

24
00:03:05,160 --> 00:03:29,190
Dani: by to wszystko trzymało się spójnej wizji. (Kai: Mhm.) Niektórym może się wydawać, że cały dzień spędzam na rzeźbieniu modeli i tworzeniu fajnej grafiki 3D lub 2D. I tak… i nie. Do obowiązków dyrektora artystycznego należy też doradzanie i kierowanie całym zespołem artystów. To obejmuje przegląd i opiniowanie ich pracy, pilnowanie, żeby wizja gry pozostawała spójna i, co najważniejsze…

25
00:03:29,210 --> 00:03:42,220
Dani: muszę być w stanie motywować zespół w studiu Alkimia i kierować nim. A jest to niesamowity zespół artystów o różnych specjalnościach. Mógłbym o tym mówić całymi godzinami – bo wiecie, sztuka to moja pasja – ale chyba rozumiecie, na czym z grubsza polega moja praca.

26
00:03:42,250 --> 00:03:45,020
Kai: Tak, jak najbardziej. Dziękuję.

27
00:03:45,040 --> 00:03:53,100
Reinhard: Ten odcinek może być niezłym wyzwaniem, ponieważ w podcaście będziemy rozmawiać o wizualnej stronie gry.

28
00:03:53,120 --> 00:03:59,120
Dani: Cóż, zaprezentowaliśmy już trochę materiałów w sieci. Możemy w takim razie odnieść się szerzej do tego, co ludzie już mogą oglądać.

29
00:03:59,180 --> 00:04:04,160
Kai: Dobra. Świetny pomysł. Na przykład już jakiś czas temu pokazaliśmy zwiastun ze Starą Kopalnią.

30
00:04:04,220 --> 00:04:07,090
Reinhard: W zapowiedzi pokazaliśmy też Stary Obóz.

31
00:04:07,120 --> 00:04:09,030
Dani: Tak, to dobry punkt wyjścia.

32
00:04:09,050 --> 00:04:19,040
Kai: No, to jesteśmy właśnie w Starym Obozie, a dokładniej w zamku. Może przy tej okazji opowiesz nam na przykład o procesie tworzenia postaci i pancerzy i o tym, jaką masz w tym rolę?

33
00:04:19,060 --> 00:04:38,250
Dani: No więc wszystko zaczyna się od pełnej analizy tego, co mieliśmy w oryginale. Pamiętajcie, że tworzymy wierny remake względem materiału źródłowego. Musimy najpierw zrozumieć, jakie decyzje podjęto lata temu przy tworzeniu pierwowzoru i czy te same rozwiązania sprawdzą się też dzisiaj. Modernizujemy to, co powinno zostać zmodernizowane, ale zachowujemy sedno tego, co należy zachować.

34
00:04:39,000 --> 00:04:59,260
Dani: To ma działać tak: jeśli zobaczysz Cienia, to od razu rozpoznasz, że to Cień. A kiedy już skończymy ten wstępny proces, artysta gromadzi informacje i zaczyna tworzyć grafiki koncepcyjne. Kiedy projekt zostanie zaakceptowany, przechodzimy do fazy szczegółowego modelowania 3D. Potem konwertujemy to na model obecny bezpośrednio w grze, teksturujemy. I pamiętajcie: zawsze staramy się tworzyć jak najbardziej szczegółowe zbroje.

35
00:04:59,290 --> 00:05:07,000
Dani: Gdy proces dobiega końca, integrujemy nowe elementy z silnikiem gry, po czym wprowadzamy finalne szlify i dopracowujemy ostateczny wygląd.

36
00:05:07,020 --> 00:05:12,120
Kai: I naprawdę trafiacie w dziesiątkę. W grze wygląda to fantastycznie.

37
00:05:12,140 --> 00:05:16,080
Reinhard: Jesteśmy na miejscu – na szczycie wieży w Starym Obozie.

38
00:05:16,100 --> 00:05:20,200
Kai: O rany, patrzcie tylko. Co za widok.

39
00:05:20,220 --> 00:05:25,070
Dani: Tak, całkiem niezły. Tylko nie zwracajcie uwagi na brakujące elementy krajobrazu, o tam, dobra?

40
00:05:25,090 --> 00:05:27,120
Kai: (śmiech) Pewnie.

41
00:05:27,140 --> 00:05:33,200
Reinhard: Hmm, ile właściwie osób pracuje w dziale artystycznym w studiu Alkimia? I jakie role pełnią?

42
00:05:33,220 --> 00:06:00,000
Dani: Mamy sporą załogę na pokładzie, o tak. Tylko w naszym wewnętrznym zespole pracuje ponad 30 osób, a jednocześnie współpracujemy z różnymi zewnętrznymi studiami. W projekt mamy zaangażowanych naprawdę wielu artystów. A jeśli chodzi o role: mamy grafików 2D i 3D, speców od tworzenia postaci, otoczenia i grafik, mamy grafików technicznych, od oświetlenia, od efektów, mamy animatorów, speców od animacji szkieletowej i grafików od przerywników filmowych.

43
00:06:00,200 --> 00:06:06,010
Dani: I na dokładkę mamy tych, którzy każdego dnia dosłownie ratują mi życie: duet niesamowitych koordynatorów artystycznych.

44
00:06:06,030 --> 00:06:17,200
Kai: O tak, domyślam się, że odciążanie cię w koordynowaniu ekipy jest naprawdę pomocne. (Dani: Tak.) A przy okazji, stąd można dostrzec praktycznie całą magiczną barierę.

45
00:06:17,220 --> 00:06:23,210
Dani: O, stary, bariera. Ona zawsze tam jest. Niemal… żyje… oddycha. (Kai: Tak.) I ciągle przypomina, że jesteśmy tu uwięzieni!

46
00:06:23,230 --> 00:06:26,040
Kai: No tak, to też.

47
00:06:26,060 --> 00:06:33,190
Reinhard: Słuchaj, Dani, z którego elementu Gothic 1 Remake jesteś jak na razie najbardziej zadowolony?

48
00:06:33,210 --> 00:06:47,160
Dani: Cóż, każdy element gry ma swoje wyjątkowe miejsce w moim sercu, wiecie? Ale nie mogę się doczekać, aż zobaczę graczy przechadzających się po Nowym Obozie. Przez pola ryżowe… Uwielbiam je! Uwielbiam to miejsce. I mam dobre przeczucie co do wieży Xardasa. Zobaczycie.

49
00:06:47,190 --> 00:07:01,100
Kai: Tak, chyba wiem, o co ci chodzi. Sam niedawno byłem w obydwu wieżach Xardasa, żeby rozmieścić trochę efektów dźwiękowych i… no tak! Tak, tak, tak. A który etap tworzenia elementów graficznych jak na razie okazał się najbardziej wymagający?

50
00:07:01,130 --> 00:07:18,140
Dani: Postacie, bez wątpienia. Cały czas staramy się podnosić sobie poprzeczkę. Będziemy mieć w grze tysiące postaci i staramy się, by każda z nich była wyjątkowa. Wyobraźcie sobie, ile wymaga to pracy. Dobrze, że w tym zadaniu wspomaga nas nasza siostrzana firma, Gate 21. Jestem więc pewien, że razem zwyciężymy. (Kai: Pewnie.)

51
00:07:18,180 --> 00:07:32,110
Reinhard: Dzięki. To bardzo ciekawe. Jak wszyscy wiecie, pierwszym kontaktem fanów z remakiem był grywalny zwiastun. Następnie zaczęliśmy w zasadzie od początku i nadaliśmy grze nową, znacznie mroczniejszą estetykę.

52
00:07:32,130 --> 00:07:33,200
Dani: Tak, zdecydowanie.

53
00:07:33,220 --> 00:07:37,180
Reinhard: Jak wyglądał ten proces i jak byś opisał ten nowy styl?

54
00:07:37,200 --> 00:07:57,210
Dani: W przypadku grywalnego zwiastuna próbowaliśmy nieco innego kierunku. Chyba już o tym wspominano, ale chcieliśmy sprawdzić, jak daleko możemy się posunąć, jak daleko powinniśmy i czego oczekują od nas fani. Czy powinniśmy odtworzyć oryginał, czy wymyślić całą historię na nowo, trzymając się weselszego, bardziej kolorowego stylu współczesnych gier?

55
00:07:57,240 --> 00:08:22,180
Dani: A może powinniśmy jeszcze bardziej pogłębić mrok, brud i przyziemną, ponurą atmosferę pierwowzoru, szanując to, co czyni Gothica tak wyjątkowym? Cóż, odpowiedź powinna być już oczywista, ponieważ zapytaliśmy o to fanów, a oni wskazali nam słuszną drogę. Tym razem zależy nam na mroczniejszej atmosferze. Zdecydowanie bardziej realistycznej, nawet surowej. Nie powiedziałbym, że mierzymy w depresyjny klimat, ale z pewnością świat gry nie będzie już tak jaskrawy i wesoły jak w zwiastunie.

56
00:08:22,210 --> 00:08:36,000
Dani: Chcemy jeszcze pogłębić atmosferę pierwowzoru i – jak pewnie widzieliście w zapowiedziach – trzymamy się tej ścieżki, jednak wciąż czeka nas nieco pracy, by osiągnąć doskonały klimat. Ważną częścią tego procesu jest słuchanie naszych fanów. I wierzcie nam, bacznie słuchamy!

57
00:08:36,020 --> 00:08:37,000
Kai: Zgadza się.

58
00:08:37,020 --> 00:08:50,400
Dani: Jeśli chodzi o styl, to powiedziałbym, że celujemy w „podkręcony realizm” – coś, co wygląda wiarygodnie i jest nasycone szczegółami, ale niekoniecznie fotorealistycznie. Choć zdaje się namacalne.

59
00:08:50,500 --> 00:08:56,140
Kai: Podkręcony realizm! Dobra, muszę to sobie wpisać do słownika. Macie coś w stylu odgórnych instrukcji co do stylu?

60
00:08:56,160 --> 00:08:57,160
Dani: Oczywiście, że mamy.

61
00:08:57,190 --> 00:09:00,110
Kai: Dobra. Co to takiego? I do czego się odnosi?

62
00:09:00,130 --> 00:09:18,260
Dani: Jasne. Mamy naszą „biblię artystyczną” – instrukcję, która określa używanie barw, kształty rozmaitych elementów, sposoby umieszczania dekoracji, strategie wizualne przy tworzeniu otoczenia, typy używanych materiałów… To bardzo skomplikowany dokument. I co najlepsze, cały czas naturalnie ewoluuje wraz z rozwojem gry.

63
00:09:18,280 --> 00:09:26,030
Kai: To bardzo interesujące! Możesz podać nam przykład czegoś, co jest w instrukcji i jak odzwierciedlacie to w grze?

64
00:09:26,050 --> 00:09:47,290
Dani: Oczywiście. Na przykład w naszej instrukcji określamy rozmaite strategie wykorzystywania koloru lub nawet umieszczania dekoracji tak, aby otoczenie wydawało się większe, niż faktycznie jest. I, oczywiście, nie wynaleźliśmy tego na nowo. Tę technikę wykorzystywano w parkach rozrywki, od kiedy John Hench sformułował „sztukę widowiska” w latach 60.

65
00:09:48,010 --> 00:09:56,080
Dani: To sprawdzone metody, które do tego działają w prawdziwym świecie. Możecie odwiedzić Disneyland i przekonać się na własne oczy. My też z nich z powodzeniem korzystamy.

66
00:09:56,110 --> 00:09:58,220
Kai: Interesujące. Dziękuję za ten przykład.

67
00:09:58,240 --> 00:10:07,150
Dani: Tak przy okazji, co przychodzi ci na myśl, kiedy się tu rozglądasz? Czy dostrzegasz coś szczególnie ciekawego w naszym świecie?

68
00:10:07,170 --> 00:10:16,060
Kai: Hmmm… Wygląda pięknie. (Dani: Dzięki, stary. Coś jeszcze?) Jest bardzo charakterystyczny i, tak jakby, urozmaicony.

69
00:10:16,110 --> 00:10:19,170
Dani: Tak, dokładnie. Możesz rozpoznać poszczególne biomy.

70
00:10:19,190 --> 00:10:21,170
Reinhard: Tak, zdecydowanie.

71
00:10:21,190 --> 00:10:25,200
Dani: Och… Biomy. Wyglądają prześlicznie, a jednocześnie są sporym wyzwaniem.

72
00:10:25,270 --> 00:10:38,200
Kai: Czy to te same obszary, co w pierwowzorze? Wiecie, rozmaite palety brązu i szarości, ale w różnych krajobrazach? Czy może zmieniliście ogólny wygląd i klimat tych biomów?

73
00:10:38,220 --> 00:10:58,300
Dani: Mamy te same biomy, co w pierwowzorze. I, oczywiście, chcieliśmy jeszcze bardziej podkreślić różnice między tymi obszarami, aby gracz czuł się zanurzony w ich klimacie – aby wczuł się w atmosferę różnych części świata. Jednocześnie staramy się zachować spójny charakter między tymi lokacjami. W końcu cała Górnicza Dolina jest stosunkowo zwartym obszarem.

74
00:10:58,300 --> 00:11:03,190
Dani: Ale wiecie, to wszystko znajduje się pod magiczną barierą. Czy w takim razie ta magia wpływa jakoś na biomy? To się jeszcze okaże.

75
00:11:03,210 --> 00:11:10,130
Kai: O, patrzcie, zaczyna padać. Zatem system pogody został już wprowadzony.

76
00:11:10,150 --> 00:11:23,290
Dani: Oczywiście, że tak! To nie byłby Gothic, gdyby nagle nie zaczęło tu padać i… O, patrzcie – widać, jak kopacze szukają schronienia przed deszczem – idą do swoich chatek albo rozglądają się za suchym kątem. System pogody został już wprowadzony i w kolejnych miesiącach spodziewam się zobaczyć jego dalsze usprawnienia.

77
00:11:24,010 --> 00:11:46,030
Reinhard: I co najlepsze: w remake’u wszystkie codzienne działania postaci reagują na pogodę. Patrzcie, jak chowają się i jak narzekają na podłą aurę. A teraz pora rzucić okiem na coś, czego stąd nie widać: widzieliśmy już Starą Kopalnię w zapowiedzi, a fanom spodobało się jej wierne odtworzenie w remake’u. Co jednak postanowiliście zmienić w Starej Kopalni i dlaczego?

78
00:11:46,060 --> 00:11:52,060
Dani: Skoro już mowa o Starej Kopalni, to może powinniśmy się tam udać. I tak pada, więc w środku będzie się nam lepiej rozmawiać.

79
00:11:52,080 --> 00:11:54,100
Kai: Choć trzeba będzie się sporo nałazić w deszczu.

80
00:11:54,180 --> 00:11:56,290
Dani: Tak, ale przygotowałem się zawczasu.

81
00:11:58,040 --> 00:11:58,230
Dani: To powinno pomóc.

82
00:11:58,270 --> 00:12:09,030
Kai: Ej, ej, ej, ej! Nigdy wcześniej nie używałem runy teleportacyjnej. Chyba nie powinniśmy… (Reinhard: DANI – CZEKAJ!)

83
00:12:09,050 --> 00:12:10,400
Kai: Co, do…

84
00:12:10,400 --> 00:12:18,100
Reinhard: Ćśśś! Dani, gdzie dokładnie przeniosła nas ta runa?

85
00:12:17,000 --> 00:12:19,650
Dani: Cóż, zwykle teleportuje do ostatniego miejsca, które…

86
00:12:19,650 --> 00:12:21,800
Kai: Dani. Mów ciszej!

87
00:12:21,270 --> 00:12:23,190
Dani: Szlag, ale ciemno.

88
00:12:23,210 --> 00:12:25,150
Reinhard: To gniazdo królowej pełzaczy.

89
00:12:25,210 --> 00:12:26,120
Kai: O nie.

90
00:12:26,130 --> 00:12:30,180
Dani: O cholera. Masz rację. Musimy być cicho!

91
00:12:30,200 --> 00:12:33,060
Kai: O szlag! (Reinhard: Ćśśśś.)

92
00:12:37,090 --> 00:12:46,230
Kai: Nie, nie, nie! Javi, szybko! Mamy tu kryzys. Wyślij Straż Świątynną do tuneli pełzaczy. Migiem! (Javi: Eee, dobra. Już się robi!)

93
00:12:46,250 --> 00:13:03,030
Dani: W NOGI!

94
00:13:03,050 --> 00:13:06,100
Kai: Do stu worów kretoszczurów. Mało brakowało.

95
00:13:06,120 --> 00:13:07,000
Reinhard: O tak.

96
00:13:07,010 --> 00:13:12,100
Dani: Sorki, chłopaki. Ostatnim razem runa przeniosła mnie na górne poziomy. To było raptem wczoraj.

97
00:13:12,200 --> 00:13:18,200
Kai: Hmmm! Tylko po co ktoś z zespołu zeszłej nocy teleportował się do tuneli pełzaczy? Ta część kopalni już dawno została ukończona.

98
00:13:18,270 --> 00:13:19,170
Dani: Nie wiem.

99
00:13:19,190 --> 00:13:21,180
Reinhard: Zapytaj Alberto. Potrzebujemy odpowiedzi.

100
00:13:21,230 --> 00:13:23,190
Dani: Może Elena coś wie.

101
00:13:23,200 --> 00:13:24,060
Reinhard: Tak!

102
00:13:24,070 --> 00:13:27,200
Kai: Chłopaki, nagrywamy podcast, pamiętacie?

103
00:13:27,210 --> 00:13:28,090
Reinhard: A, no tak.

104
00:13:28,090 --> 00:13:29,040
Dani: Fakt.

105
00:13:29,040 --> 00:13:29,260
Reinhard: To prawda.

106
00:13:29,270 --> 00:13:34,050
Dani: Chwileczkę! Proszę, weźcie te pochodnie.

107
00:13:34,080 --> 00:13:36,210
Kai: Ach, super! Dzięki. (Reinhard: Przydadzą się, dzięki.)

108
00:13:36,230 --> 00:13:40,120
Kai: Ooo, patrzcie na te tańczące cienie. Dynamiczne oświetlenie w pełnej krasie.

109
00:13:40,180 --> 00:13:42,080
Dani: Tak, nieźle wygląda, prawda?

110
00:13:42,120 --> 00:13:47,120
Kai: O tak. Możesz powiedzieć co nieco o waszych pomysłach na oświetlenie i związanych z nim funkcjach w Unreal Engine?

111
00:13:47,180 --> 00:14:08,040
Dani: Tak, oczywiście. Przesiedliśmy się na Unreal Engine 5 wiele miesięcy temu. Wiedzieliśmy, że to ryzykowny ruch, ale wierzyliśmy, że fani zasługują na coś naprawdę wspaniałego. A nowe technologie oferowane przez UE5 pozwalają nam budować znacznie bardziej szczegółowe środowiska. I w końcu mamy Świętego Graala świateł i renderowania. Mamy globalne oświetlenie w czasie rzeczywistym dzięki technice „Lumen”.

112
00:14:08,110 --> 00:14:36,000
Dani: Trzy lata temu to byłoby nierealne marzenie, ale teraz dysponujemy taką technologią i ją w pełni wykorzystujemy. Nasze podejście do oświetlenia mogę podsumować jako „za pan brat z ciemnością”. Wizualnie nawiązujemy do baroku tam, gdzie cienie gęstnieją i gdzie noc ma wywoływać poczucie zagrożenia. Przy tworzeniu wnętrz inspirujemy się malarstwem Caravaggia czy Velázqueza, a przy otwartych lokacjach obrazami Claude’a Lorraina, z elementami otoczenia skąpanymi w mroku i niebem rozświetlonym na pomarańczowo.

113
00:14:36,020 --> 00:14:42,230
Dani: Dla naszych słuchaczy: jeśli wyszukacie w Grafice Google nazwiska tych trzech mistrzów malarstwa, to zobaczycie, co mam na myśli.

114
00:14:42,260 --> 00:14:50,050
Reinhard: Zatem przy budowaniu poziomów korzystamy z modułowego podejścia, prawda? Co to dokładnie oznacza i jak przełożyło się na projekt Starej Kopalni?

115
00:14:50,070 --> 00:15:11,230
Dani: Nigdy nie bagatelizuj mocy prostej deski. Praktycznie wszystko, co modelujemy i projektujemy, będzie wykorzystywane w rozmaitych miejscach – skalowane, obracane. Nowoczesny silnik graficzny wręcz wymaga od ciebie bystrego działania i modułowego podejścia. Zbudowaliśmy więc Starą Kopalnię raptem z siedmiu różnych rodzajów skał i dziesięciu różnych zestawów drewnianych konstrukcji.

116
00:15:11,250 --> 00:15:20,000
Dani: Możecie sobie zatem wyobrazić, jak dużo zaoszczędziliśmy dzięki temu pamięci i tekstur. Dajcie nam trzy różne deski, a my zbudujemy wam z nich cały świat.

117
00:15:20,030 --> 00:15:22,060
Kai: Super. (Reinhard: Chłopaki, musimy się tu wspiąć!)

118
00:15:22,120 --> 00:15:23,210
Dani: Tak. Za mną.

119
00:15:23,230 --> 00:15:26,090
Kai: Chwila, czy korzystanie z drabin jest bezpieczne?

120
00:15:26,120 --> 00:15:28,220
Reinhard: Kai! Rok 2001 mamy już dawno za sobą.

121
00:15:28,240 --> 00:15:29,800
Kai: Hm, dobra.

122
00:15:33,150 --> 00:15:36,000
Kai: Działa bez zarzutu. Nieźle!

123
00:15:36,020 --> 00:15:46,040
Reinhard: Mówiłem wam – nasz zespół programistów, a zwłaszcza Andre (Taulien), poświęcił już mnóstwo czasu, by upewnić się, że chodzenie po drabinach nie będzie tragedią, jak w wersji z 2001 r.

124
00:15:46,050 --> 00:15:54,000
Kai: Okej. Wracając do Starego Obozu, Javi wspominał o nowej funkcji: wspinaczce po ścianach. Czy gracze będą mogli z niej korzystać gdzieś w Starej Kopalni?

125
00:15:54,070 --> 00:16:01,270
Reinhard: W Starej Kopalni – nie za bardzo, ale w grze są górskie obszary, w których wspinanie się po stromych skalnych ścianach będzie stanowić jeden ze sposobów eksploracji.

126
00:16:01,290 --> 00:16:11,030
Kai: Skoro już tu jestem, to muszę przyznać, że udało się wam naprawdę doskonale odtworzyć Starą Kopalnię. Jest bardzo wierna pierwowzorowi, a przy tym rozbudowana i ulepszona w ciekawy, wiarygodny sposób.

127
00:16:11,060 --> 00:16:11,270
Dani: Dzięki.

128
00:16:12,000 --> 00:16:18,700
Kai: Naprawdę, jest wspaniała! Jak wyglądał wasz proces projektowania Starej Kopalni? Jak decydowaliście, co zachować, a co rozbudować?

129
00:16:18,700 --> 00:16:42,140
Dani: Zawsze rozpoczynamy prace od przygotowania prostych, poglądowych modeli przez zespół projektowy. Obejmuje to nasze wspólne spotkania, ponieważ zawsze pracujemy razem, by dzielić spójną wizję. Zespół zapewnia wstępne modele, a następnie tworzymy ekipę artystów, którzy zajmą się dalej tą konkretną lokacją. Zbierają materiały referencyjne, tworzą pierwszą warstwę, zwaną przez nas „warstwą przyrody”, na której umieszczamy wszystkie naturalne formacje skał, ziemię i tak dalej…

130
00:16:42,140 --> 00:17:06,250
Dani: Kiedy już ją zatwierdzimy, przechodzimy do „warstwy struktur”, na której projektujemy wszystkie konstrukcje wzniesione przez człowieka. (Kai: Mhm.) Gdy odtwarza się pierwotne lokacje, bardzo ważne jest, by bacznie oglądać i analizować elementy otoczenia z pierwszej gry oraz identyfikować punkty orientacyjne. Walt Disney nazywał analogiczne elementy w swoich parkach „Kubusiami”. Dla nas są to charakterystyczne miejsca, które gracze zapamiętali jeszcze z oryginału.

131
00:17:07,000 --> 00:17:22,040
Dani: Cóż, może nie pamiętacie każdego metra krętych tuneli prowadzących do Starej Kopalni, ale z pewnością pamiętacie piec na ich końcu… (Kai: Tak!) … i orka niewolnika… (Kai: O tak!) I to właśnie te charakterystyczne elementy powinny się znaleźć w naszym projekcie.

132
00:17:22,060 --> 00:17:24,290
Kai: Rozumiem! A ile osób było zaangażowanych w budowę Starej Kopalni?

133
00:17:24,290 --> 00:17:36,020
Dani: Jeśli dobrze pamiętam, to zebraliśmy ekipę sześciu artystów, którzy byli odpowiedzialni za wizualną stronę kopalni, od stworzenia środowiska do rozmieszczenia w nim efektów cząsteczkowych i warstwy dźwiękowej.

134
00:17:36,080 --> 00:17:40,040
Kai: Jasne. Dziękuję za rzucenie światła na tę sprawę. A teraz sami wychodzimy na światło.

135
00:17:40,100 --> 00:17:43,180
Reinhard: Rety, Kai.

136
00:17:43,200 --> 00:17:45,090
Kai: (Bierze wdech)… Ach, świeże powietrze.

137
00:17:45,090 --> 00:17:48,100
Reinhard: Tak. Proponuję wrócić do Starego Obozu na piechotę.

138
00:17:48,120 --> 00:17:55,220
Dani: Jasne. Przejdźmy się. Poprowadzę was kawałek, ale potem będę musiał odbić w inną ścieżkę. Mam kilka spraw do załatwienia w Nowym Obozie.

139
00:17:55,240 --> 00:17:58,230
Kai: Ciekawe. Czy obóz został już ukończony?

140
00:17:58,250 --> 00:18:10,060
Dani: Cóż, nie mogę się doczekać, aż go wam pokażę – a co się tyczy waszego pytania, to tak, jest gotowy. Może akurat któryś ze speców od oświetlenia wprowadza tam ostateczne szlify, ale ja uważam, że jest już ukończony.

141
00:18:10,130 --> 00:18:12,150
Reinhard: Kai, jeśli chcesz, to możesz pójść z Danim.

142
00:18:12,160 --> 00:18:13,200
Kai: Dobrze.

143
00:18:13,210 --> 00:18:16,140
Reinhard: Ja muszę wrócić do Starego Obozu i dostarczyć ten list.

144
00:18:16,190 --> 00:18:18,060
Kai: A tak. List!

145
00:18:18,130 --> 00:18:21,120
Reinhard: Ale po południu mogę wpaść po was do Nowego Obozu.

146
00:18:21,150 --> 00:18:29,240
Kai: Okej. Dobry pomysł. Choć ciekaw jestem, do kogo adresowany jest ten list. Już od jakiegoś czasu robisz z tego wielką tajemnicę.

147
00:18:29,260 --> 00:18:36,160
Reinhard: Niech będzie. Zawiera pewne ważne wiadomości, ale chcę, żeby adresat dowiedział się o nich pierwszy.

148
00:18:36,180 --> 00:18:38,170
Dani: Ciekawe.

149
00:18:38,200 --> 00:18:40,070
Kai: Nawet bardzo.

150
00:18:40,090 --> 00:18:47,080
Reinhard: Wiecie co? Pójdę z wami do Nowego Obozu, a potem możemy razem odwiedzić adresata w Starym Obozie.

151
00:18:47,110 --> 00:18:55,020
Kai: Dobrze. Doskonale. Dzięki. Napiszę do Timura. Chyba jest w Nowym Obozie. Przygotuje dla nas pytania od fanów.

152
00:18:55,070 --> 00:18:56,070
Dani: Dobra. Dzięki.

153
00:18:56,100 --> 00:19:13,010
Kai: Dani, skoro mamy przed sobą ten malowniczy krajobraz, to jak wygląda twoje podejście do projektowania świata? Chcesz, by był bardziej realistyczny, czy może stylizowany, artystyczny? Wiem, że już omawialiśmy proces projektowania i waszą instrukcję, ale to pytanie dotyczy bardziej twoich artystycznych inspiracji i źródeł weny.

154
00:19:13,040 --> 00:19:32,100
Dani: Dobre pytanie, Kai. Razem z Eleną, moją prawą ręką w zespole, sporo dyskutowaliśmy na ten temat. Gdzie leżą granice realizmu? Czy ten czy tamten element ma bardziej stylizowaną estetykę? Cały czas powinniśmy być świadomi takich kwestii. Jak mówiłem wcześniej, celujemy w coś…

155
00:19:32,110 --> 00:19:51,250
Dani: co nazywamy podkręconym realizmem. Ten wybór daje nam możliwość pracy w realistycznym stylu nad materiałami, kształtami, kolorami, światłem… ale jednocześnie daje nam dość swobody w delikatnym stylizowaniu takich elementów jak magia czy bogowie oraz pozostałych elementów związanych z fantasy.

156
00:19:51,270 --> 00:19:52,200
Kai: Aha. Rozumiem.

157
00:19:52,230 --> 00:20:14,240
Dani: Powiedziałbym, że musimy dbać o wiarygodność świata gry. (Kai: Tak.) Zawsze działać w granicach tego, co definiuje Gothica, a co nie. Ale nie powinniśmy przesadzać z realizmem do tego stopnia, byśmy zadawali sobie pytania w stylu: czy ten lub tamten przedmiot mógłby faktycznie pojawić się w realiach XII-wiecznej Europy. A co się tyczy odwołań do sztuki, to mógłbym jeszcze o nich mówić ze dwie godziny – wystarczy, że skupimy się na malarzach baroku. (Kai: Oczywiście.)

158
00:20:14,260 --> 00:20:41,170
Dani: Sposób, w jaki rozumieli oświetlenie, dramatyczny efekt, teatralną kompozycję, światłocień… Myślę, że Caravaggio i Velázquez są tego dobrymi przykładami. Ich obrazy wydają się realne, ale są pełne dramatyzmu, upozowane, bardzo wyraziste. Nie stricte realistyczne, lecz wiarygodne. Podobny efekt osiągali artyści tacy jak Claude Lorrain w swoich pejzażach. Dobra, lepiej, żebym na tym skończył, ponieważ – Kai – mógłbym całymi godzinami opowiadać o dawnych mistrzach i o tym, czego powinniśmy się od nich uczyć.

159
00:20:41,180 --> 00:20:47,240
Kai: Tak, na to wygląda. Zdaje się, że to temat na osobny, poboczny odcinek.

160
00:20:47,270 --> 00:20:50,080
Dani: Proszę bardzo, tuż za rogiem widać już Nowy Obóz.

161
00:20:50,140 --> 00:20:57,100
Kai: O tak. Nie mogę się doczekać, aż go zobaczę z bliska. Ale zanim tam dotrzemy i zajmiesz się innymi sprawami, mam kilka pytań odnośnie do postaci i animacji.

162
00:20:57,170 --> 00:21:02,270
Dani: Jasne. Postaram się na nie odpowiedzieć, ale bardziej szczegółowe pytania o animacje lepiej zadaj Gerardowi.

163
00:21:03,000 --> 00:21:23,260
Kai: Dzięki. Najpierw odnośnie do postaci: oryginalna gra miała nieco karykaturalny styl postaci. Jaskrawe kolory, przesadzone kształty twarzy, bardzo wyraziste sylwetki itd. Jaki macie plan co do remake’u? Postacie, które dotąd widziałem, są bardzo wyraziste i niezwykle realistyczne. Łatwo stwierdzić, do którego obozu przynależą i kim są, choć w stosunku do pierwowzoru wydają się mniej przesadzone.

164
00:21:24,030 --> 00:21:47,300
Dani: Jasne – z pewnością będzie można rozpoznać postaci z „jedynki”. O to się nie martw. Jak najbardziej szanujemy ich pierwotne projekty. Guru będzie wyglądał jak guru, a cień jak cień. Wyzwaniem było dla nas odtworzyć te zapadające w pamięć postacie w nowy sposób, który szanowałby oryginał, a jednocześnie oferowałby ich odświeżoną wersję. Sam jestem bardzo zadowolony z całej pracy, którą wykonał nasz zespół. Wkrótce się przekonacie!

165
00:21:47,300 --> 00:21:48,400
Kai: Hm, dobra.

166
00:21:48,400 --> 00:21:54,210
Reinhard: Dani, opisywałeś modułowe podejście do budowania lokacji. Chciałbyś rzucić nieco światła na modułowe podejście do tworzenia postaci?

167
00:21:54,270 --> 00:22:20,020
Dani: Cóż, to bardzo skomplikowany temat, ponieważ – jak się pewnie domyślasz – ubranie 600 postaci nie jest najłatwiejszym zadaniem pod słońcem. (Kai: Nie.) Co prawda używamy „Mutable”, genialnej technologii do tworzenia modułowych postaci, ubrań i części zbroi, ale ten etap prac i tak stanowił nie lada wyzwanie. Na szczęście cały plan w końcu procentuje. 600 różnych twarzy, sporo stylów fryzur, zarostu oraz tysiące elementów zbroi i ubioru.

168
00:22:20,040 --> 00:22:24,240
Dani: Widzimy wreszcie światełko na końcu tunelu, ale muszę przyznać, że po drodze mieliśmy sporo frajdy.

169
00:22:24,270 --> 00:22:31,270
Kai: Dobrze to słyszeć. O, pola ryżowe, dokładnie tak je zapamiętałem. Lecz co to takiego? To coś nowego!

170
00:22:32,000 --> 00:22:34,130
Reinhard: Ćśśś! O tym jeszcze nie chcemy mówić.

171
00:22:34,140 --> 00:22:40,000
Kai: Jasne! Ale… rety, czy to jest Ryżowy Książę… (Dani: O tak!) Rety. Ciekawe. A dlaczego…

172
00:22:40,000 --> 00:22:43,180
Reinhard: Kai! Ćśśś! To na razie nie jest przeznaczone do opublikowania.

173
00:22:43,230 --> 00:22:56,120
Kai: Dobra, dobra! To jeszcze szybkie pytanko odnośnie do twarzy. Jak tworzycie tyle zróżnicowanych twarzy i jak sprawiacie, że tak dobrze wyglądają? Wiem, że wspominałeś już o tym w poprzednim odcinku, ale może mógłbyś nieco rozwinąć ten temat.

174
00:22:56,180 --> 00:23:17,210
Dani: Jasne, na szczęście nie mierzymy się z tym wyzwaniem sami. Mamy wsparcie super ekipy z Gate 21. To nasza siostrzana firma, która specjalizuje się w tworzeniu twarzy. Razem pracujemy nad naszymi postaciami. Opracowali oni wyspecjalizowane narzędzie, które pozwala nam tworzyć dziesiątki rozmaitych twarzy, mieszać je, dodawać szczegóły, ręcznie zmieniać konkretne cechy…

175
00:23:17,230 --> 00:23:25,120
Dani: Lecz oczywiście nie wszystkie modele zostały wykonane przy użyciu tej technologii. Ponad 100 zostało wykonanych całkowicie ręcznie, od A do Z.

176
00:23:25,120 --> 00:23:26,250
Kai: Rety! 100, ale wariactwo!

177
00:23:26,260 --> 00:23:44,270
Dani: Wyobraźcie sobie, że mamy dwa typy postaci! Typ A i typ B. Typ A to najważniejsze postacie. Te 100 postaci zostało w pełni zaprojektowanych, zanimowanych i wymodelowanych ręcznie. Następnie mamy postaci typu B. Te są tworzone z wykorzystaniem tej niesamowitej technologii, która wspomaga nasz proces.

178
00:23:45,000 --> 00:24:03,210
Kai: Okej, to ma sens. A teraz odnośnie do animacji. Zapytam jeszcze Gerarda o szczegóły, ale opisz nam z grubsza proces wprawiania postaci i stworzeń w ruch. Czy ręcznie wykonujecie kluczowe klatki animacji? Czy korzystacie z technologii motion lub performance capture? Tworzycie animacje proceduralnie? Korzystacie z bajeranckich patentów uczenia maszynowego?

179
00:24:03,240 --> 00:24:26,300
Dani: Tak, jestem pewien, że Gerard może lepiej objaśnić ten temat, ale mogę zdradzić, że korzystamy ze wszystkich technik, o których wspominałeś. (Kai: Aha.) Ręcznie tworzone kluczowe klatki animacji? Są. Proceduralne animacje? Są. Motion capture? Cóż, trzeba było zobaczyć, jak nasi aktorzy krzyczą i walczą na sali nagrań. To trochę szalone, kiedy kurier wpada do studia z przesyłką, a wita go koleś dzierżący broń.

180
00:24:26,300 --> 00:24:39,110
Dani: A uczenie maszynowe? Również z niego korzystamy. To dość skomplikowany proces, ponieważ jest tu cała masa stworzeń, postaci, skomplikowanych środowisk i interakcji, ale koniec końców mamy nadzieję, że wszystko będzie dobrze.

181
00:24:39,130 --> 00:24:41,200
Kai: Ha! Poznaję – to cytat z Gothic 2!

182
00:24:41,220 --> 00:24:44,050
Reinhard: No dobrze, jesteśmy na miejscu, w jaskini w Nowym Obozie.

183
00:24:44,060 --> 00:24:53,250
Kai: O tak. Jest cudowna! Rety, to wiele dla mnie znaczy – móc zobaczyć te wszystkie miejsca odtworzone tak szczegółowo i dodatkowo tak fantastycznie rozbudowane.

184
00:24:53,280 --> 00:24:56,020
Dani: Bardzo ci dziękuję. Cieszę się, że ci się podoba.

185
00:24:56,040 --> 00:24:57,000
Kai: Jest piękna!

186
00:24:57,070 --> 00:25:01,270
Dani: I zdaje się, że już ukończyłeś nową muzykę, prawda? Słyszę, jak gra w tle.

187
00:25:02,030 --> 00:25:02,140
Kai: Tak.

188
00:25:02,180 --> 00:25:05,060
Reinhard: Zakończymy ten odcinek kawałkiem muzyki?

189
00:25:05,090 --> 00:25:17,000
Kai: Dobra, tak zróbmy. Ale najpierw spotkajmy się z Timurem na sesję pytań od fanów, dobrze? (Dani i Reinhard: O tak.) O, tam jest. Hej, Timur! (Timur: Hej, Kai.) To co tam u fanów?

190
00:25:17,020 --> 00:25:22,000
Reinhard: Nasi fani nie mogą się doczekać kolejnych wieści o grze. Przygotowałem wam kilka pytań od społeczności.

191
00:25:22,060 --> 00:25:23,200
Kai: Świetnie. Do dzieła.

192
00:25:23,220 --> 00:25:37,060
Reinhard: Oto pytanie nadesłane przez naszego moderatora, Drago. Czy przedmioty, które gracz dodaje do wyposażenia, będą się pojawiać bezpośrednio na modelu postaci? Zwłaszcza pierścienie i amulety? W oryginale nie były widoczne.

193
00:25:37,080 --> 00:25:38,080
Kai: Reinhard, śmiało.

194
00:25:38,100 --> 00:25:57,800
Reinhard: Dobra, więc… w przypadku pierścieni i amuletów, to zwykle nie będą widoczne, ponieważ będą zasłonięte przez inne elementy zbroi czy ubrania. Ale pozostałe elementy, które są nieco większe, będą widoczne na postaci. (Kai: Nieźle!)

195
00:25:57,800 --> 00:26:04,150
Timur: Dobrze, dziękuję. A jedno z najpopularniejszych pytań fanów brzmi: kiedy pojawią się nagrania z rozgrywki?

196
00:26:04,150 --> 00:26:10,250
Reinhard: A tak, rozgrywka. Jest plan, by zademonstrować ją na pokazie THQ Nordic Showcase w sierpniu.

197
00:26:10,270 --> 00:26:12,170
Kai: O tak. Wreszcie.

198
00:26:12,190 --> 00:26:35,060
Reinhard: Jestem pewien, że fani będą zachwyceni. I jeszcze pytanie, które nadesłał nasz moderator LurkerShnig: jak będzie działać system dialogów? Czy będą płynne przejścia między wciśnięciem przycisku interakcji a rozpoczęciem rozmowy? (Reinhard: Więc…) Czy będzie mu bliżej do, na przykład, Elexa?

199
00:26:35,080 --> 00:26:54,900
Reinhard: Przejście z rozgrywki do rozmowy będzie płynne i naturalne. Nie mamy ustawionej żadnej sztucznej sceny, ale stosujemy pewne triki. Na przykład mamy w rozmowach specjalną zmianę oświetlenia oraz zestaw zasad kierujących pracą kamery, by dzięki temu jak najlepiej uchwycić emocje i wygląd postaci.

200
00:26:54,900 --> 00:27:02,000
Timur: Dziękuję za odpowiedź. Tak przy okazji, tego pytania jeszcze nie słyszeliśmy: kiedy premiera materiałów z rozgrywki?

201
00:27:02,000 --> 00:27:25,180
Reinhard: Ach tak, w sierpniu. Pokażemy je w sierpniu na THQ Nordic Showcase.

202
00:27:06,000 --> 00:27:20,200
Timur: Okej. I jeszcze jedno pytanie od naszego aktywnego użytkownika, Hombre: Jak będzie wyglądał dziennik lub pamiętnik gracza? Czy będzie mu bliżej do Gothica 1 lub 2, czy raczej do Gothica 3?

203
00:27:20,300 --> 00:27:35,190
Reinhard: Przyznam, że dziennik jest inspirowany Gothikiem 1 i 2. To nie jest kalka z poprzedniej wersji, jak w przypadku Gothic 3, ale w pewnym sensie pokazuje, że bohater naprawdę spisuje notatki.

204
00:27:35,210 --> 00:27:36,100
Kai: Ciekawe.

205
00:27:36,100 --> 00:27:42,700
Timur: Tak, super! Och, zanim zapomnę… Kiedy pojawią się materiały z rozgrywki?

206
00:27:42,700 --> 00:27:53,150
Reinhard: A tak, materiały z rozgrywki! Więc po raz pierwszy zaprezentujemy materiały publicznie w sierpniu bieżącego roku na pokazie THQ Nordic Showcase. Oglądajcie koniecznie!

207
00:27:53,170 --> 00:27:59,220
Kai: Więc pewnie zobaczymy cię tam w transmisji na żywo. Timur, bardzo dziękuję ci za pytania.

208
00:27:59,240 --> 00:28:00,170
Timur: Dziękuję.

209
00:28:00,240 --> 00:28:03,060
Kai: Dani, bardzo dziękuję za poświęcony czas. Było super.

210
00:28:03,060 --> 00:28:04,190
Dani: I ja dziękuję.

211
00:28:04,200 --> 00:28:10,070
Reinhard: Dobra, podkręćcie muzykę. Oprowadzę was po okolicy. Dzięki. Do zobaczenia w kolejnym odcinku.

212
00:28:10,300 --> 00:28:14,000
All: Trzymajcie się. Na razie.
